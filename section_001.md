# Inleiding {#705AA419}
## Aanleiding {#66BB17D2}
De Algemene Rekenkamer constateerde in 2021 dat de gegevens over milieucriminaliteit en -overtredingen ernstig tekortschieten: “Het gebrek aan informatie leidt niet alleen tot een gebrek aan inzicht, maar maakt ook dat de overheid niet adequaat kan bijsturen. Ineffectief beleid kan blijven voortbestaan zonder dat iemand het weet. Ook kan ongelijke behandeling van bedrijven optreden, bijvoorbeeld nadat een overtreding wordt geconstateerd.”
De commissie Van Aartsen heeft gesignaleerd dat dit niet alleen geldt voor milieucriminaliteit (in de zin van strafrechtelijke opsporing en handhaving), maar een breed gedeeld probleem is in de informatievoorziening van het VTH-stelsel<span class='noot'>[1]<span class='noottekst'> VTH-stelsel: organisatievorm waarin diverse (semi-)overheidsorganisaties samenwerken om VTH-taken uit te voeren; <br/>
(semi-)overheidsorganisaties nemen deel in een wetgevende, beleid makende en/of uitvoerende rol<br/>
</span></span> en dus ook voor bestuursrechtelijk toezicht en handhaving en voor vergunningverlening opgaat.
Eén van de kernoorzaken van deze problematiek is het feit dat er onvoldoende gezamenlijke definities en informatiestandaarden zijn. Het ontbreekt aan een gezamenlijke taal. In de praktijk uit zich dit in het feit dat alle stelselpartners<span class='noot'>[2]<span class='noottekst'> VTH-stelselpartner: een (semi-)overheidsorganisaties die deelneemt aan het VTH-stelsel in een wetgevende, beleid makende en/of uitvoerende rol<br/>
</span></span> bijvoorbeeld op hun eigen manier vergunde activiteiten, overtredingen, sancties en bevindingen registreren. Illustratief is dat in Inspectieview zo’n 5400 verschillende invullingen van de term ‘inspectie’ te vinden zijn.
Sinds de rapporten van de Algemene Rekenkamer en de commissie Van Aartsen hebben er verbeteringen plaatsgevonden om de datakwaliteit te verbeteren, zowel bij de omgevingsdiensten als bij Inspectieview. Deze initiatieven lopen echter steeds tegen het probleem aan dat er geen gezamenlijke afspraken zijn om de kwaliteit van de gegevens tegen te kunnen toetsen. Eén van die afspraken is een gegevensstandaard zoals de voorliggende. Het is daardoor alleen mogelijk om de datakwaliteit te verbeteren van de gegevens waar wel een standaard voor is (zoals koppelingen met Kamer van Koophandel of de Basisregistratie Adressen en Gebouwen). Het merendeel van de kerngegevens in het VTH-stelsel blijft daarbij echter nog buiten beschouwing bij gebrek aan een standaard. 
## Doel {#54E3F9F1}
Het voorliggende Conceptueel informatiemodel VTH Fysieke Leefomgeving (CIm VTH FLo) verschaft helderheid over de kerngegevens in het VTH-stelsel, hun structuur en semantiek. Het beoogt in de breedte eenheid en structuur te bieden op informatiekundig vlak in het VTH-stelsel over de fysieke leefomgeving. 
Het is één van de resultaten van het project ‘Eenheid van Taal’. Dat project beoogt een gezamenlijke basis voor gegevensuitwisseling te ontwikkelen door begrippen- en informatiemodellen te maken in samenwerking met de VTH-stelselpartners. Daarmee faciliteert dit project effectiever gegevensgebruik in het VTH-stelsel en het opbouwen van inzicht en overzicht (informatiepositie) in dat stelsel. 
Dit informatiemodel helpt bij:
<ul><li>De communicatie tussen degenen die VTH-taken uitvoeren in het stelsel;</li>
<li>Meer eenheid van begrippen en ook duidelijkheid over verschillen;</li>
<li>De samenhang tussen bestaande informatiemodellen op deelterreinen van het VTH-stelsel in de leefomgeving.;</li>
<li>De aanbesteding, het gebruik en de eenduidige ontwikkeling van applicaties;</li>
<li>Het specificeren van koppelingstandaarden voor gegevensuitwisseling;</li>
<li>De gegevensuitwisseling tussen applicaties;</li>
<li>Een betere en effectievere inzet van digitale voorzieningen.</li>
</ul>
## Toepassingsgebied {#06FAC224}
Het CIm VTH FLo is bedoeld voor het gebied van vergunningverlening, toezicht en handhaving in het domein van de fysieke leefomgeving. Het richt zich hierbij op de kerngegevens voor het VTH-stelsel. Het gaat dan om gegevens waarvan het van belang is dat deze op stelselniveau beschikbaar zijn om de besturing van het VTH-stelsel als geheel te ondersteunen<span class='noot'>[3]<span class='noottekst'> In deze versie van het informatiemodel is alleen de juridische situatie en deels de feitelijke situatie in de fysieke  leefomgeving uitgewerkt. Verdere uitwerking volgt in volgende versies en in deeldomeinmodellen. <br/>
</span></span>. 
Binnen het VTH-stelsel van de fysieke leefomgeving bestaan al verschillende informatiemodellen. Deze modellen beschrijven ieder een deeldomein binnen het volledige domein. Het CIm VTH FLo beschrijft een model van kerngegevens dat de verbinding vormt tussen deze modellen. Het biedt een gemeenschappelijk kader om tot een samenhangend geheel van informatiemodellen te kunnen komen. 
<a href='#'>Figuur 1</a> hieronder geeft een voorbeeld van de samenhang tussen enkele modellen<span class='noot'>[4]<span class='noottekst'> Zie bijlage 2 voor een omschrijving van deze modellen.<br/>
</span></span> (niet limitatief).  
<br/>
<br/>
<figure id='d4e380'><img src='media/image3.png' alt='Afbeelding 1' style='width: 100%;'></img>
<figcaption><br/>
Figuur 1: afbakening toepassingsgebieden informatiemodellen</figcaption></figure>

## Werkwijze {#31E69354}
De ontwikkeling van dit informatiemodel is medio 2023 gestart binnen het programma IBP VTH, een interbestuurlijk programma waar alle stelselpartijen bij betrokken waren. Dit programma is in oktober 2024 opgevolgd door het programma “Digitalisering VTH”. Het programma valt onder de verantwoordelijkheid van het ministerie van Infrastructuur en Waterstaat. Het eerder genoemde project ‘Eenheid van Taal’ maakt deel uit van dit programma. 
Deze versie van het informatiemodel wordt gepubliceerd en is bedoeld om in gebruik te nemen. Vaststelling van het informatiemodel vindt plaats langs de governance van het programma. 
De 0.9.1-versie is breed gereviewd. In deze 1.0-versie zijn de opmerkingen verwerkt van onder meer  omgevingsdiensten, waterschappen, gemeenten, IPO, UvW, VNG, ILT, DSO, software leveranciers en beheerders van bestaande informatiestandaarden binnen de fysieke leefomgeving die raakvlakken hebben met VTH. 
Heeft u vragen en/of opmerkingen, bezoek dan de website <a href='https://digitaliseringvth.nl/' target='_blank'>DigitaliseringVTH.nl</a> en/of neem contact op via een mail aan <a href='mailto:PostbusDigitaliseringVTH@minienw.nl' target='_blank'>PostbusDigitaliseringVTH@minienw.nl</a>
<br/>
<br/>
<b>Werkgroep</b>
Het CIm VTH FLo is opgesteld onder begeleiding van een werkgroep bestaande uit vertegenwoordigers van Omgevingsdiensten, gemeenten, IPO en ILT.
<br/>
<br/>
<b>Toegepaste methodiek</b>
Voor de ontwikkeling van het informatiemodel is begonnen met een begrippenlijst. Vervolgens zijn zgn. triples opgesteld ter ondersteuning van de te maken keuzes in het informatiemodel. Een triple is een zogenaamde feitenzin. Deze verwoord een feit uit het domein en is opgebouwd uit twee begrippen met daartussen een werkwoordvervoeging (bijvoorbeeld ‘initiatiefnemer dient in vergunningaanvraag’).  Deze triples zijn zoveel mogelijk opgesteld op basis van zgn. user-stories die praktijkvoorbeelden uit het VTH -domein beschrijven. Daarnaast zijn bestaande informatiemodellen in dit domein geanalyseerd en waar mogelijk benut. Op basis van deze bronnen zijn vervolgens objecttypes, de relaties daartussen en de omschrijving van de objecttypes en relaties uitgewerkt en vastgelegd in Archimate-notatie (versie t/m 0.3). Vervolgens is overgestapt op vastlegging in UML conform de MIM-standaard<span class='noot'>[5]<span class='noottekst'> Zie https://docs.geostandaarden.nl/mim/mim/ <br/>
</span></span>.
## Toepassing informatiemodel door stelselpartners {#0710165A}
Voor de toepassing van het informatiemodel zijn een aantal uitgangspunten geformuleerd. 
Het Conceptueel Informatiemodel VTH Fysieke Leefomgeving:
<ul><li>is het vertrekpunt voor eenheid in begrippen en gezamenlijke taal in het VTH-stelsel voor de fysieke leefomgeving wanneer partijen in het digitale VTH-stelsel met elkaar communiceren.</li>
<li>is generiek opgezet. Het is de bedoeling dat alle activiteiten die invloed hebben op de fysieke leefomgeving door het CIm gedekt worden. </li>
<li>beschrijft zowel de procedurele (bijv. wanneer is een vergunning afgegeven), de juridische (bijv. hoeveel koeien zijn er vergund op een boerderij) als de fysieke werkelijkheid (bijv. hoeveel koeien lopen er daadwerkelijk rond). De beoogde 1.0-versie beschrijft evenwel alleen nog de procedurele werkelijkheid en deels de juridische werkelijkheid (wel: welke activiteiten zijn vergund en waar (locatie), niet: welke hoeveelheden waarvan zijn vergund). In de doorontwikkeling van het model in volgende versies zullen de minder en nog niet uitgewerkte werkelijkheden steeds meer gemodelleerd gaan worden, eventueel in separate deeldomeinmodellen.  </li>
<li>is in staat om het perspectief van tijdreizen en historische mechanismes te ondersteunen, binnen de wettelijke mogelijkheden (zoals tijdige vernietiging van dossiers). </li>
<li>beschrijft een model van kerngegevens en dient om in de breedte eenheid en structuur te bieden op informatiekundig vlak in het VTH-stelsel over de fysieke leefomgeving; <ul><li>bestaande en specifiekere informatiemodellen beschrijven onderdelen van het gehele domein; beoogd is dat er verbinding gaat ontstaan met het CIm VTH FLo.</li>
<li>belangrijk is dat het geheel consistent is, onafhankelijk van de positionering van informatiemodellen ten opzichte van elkaar. Deze consistentie tussen modellen moet bewaakt en expliciet gaan worden. </li>
</ul>
</li>
<li>sluit aan op het zaakgericht werken door VTH-stelselpartijen bij de uitvoering van VTH-taken, bij de daarop gerichte informatiemodellen RGBZ en ImZTC en de generieke afspraken over zaaktypen voor dit domein, zoals de ZTC Omgevingswet.  </li>
<li>gaat als gemeenschappelijk kader dienen voor gegevensuitwisseling tussen stelselpartners in het VTH-stelsel van de fysieke leefomgeving:<ul><li>voor zover passend binnen de scope van het informatiemodel;</li>
<li>als uitgangspunt voor de specificatie van koppelingstandaarden</li>
<li>hierbij is het belangrijk om op te merken dat VTH-software van een leverancier qua technisch datamodel niet hetzelfde hoeft te zijn als het conceptueel informatiemodel. Hierin maakt een leverancier eigen keuzes. Evenwel, op het moment dat in het CIm VTH FLo gemodelleerde informatie tussen partijen gedeeld wordt, is het CIm VTH FLo de gemeenschappelijke afspraak. We verwachten dat partijen zich bij uitwisseling van gegevens conformeren aan dit conceptueel informatiemodel en de semantiek en structuur die hierin gehanteerd wordt. Dit kan aanpassing van een eigen model noodzakelijk maken. Waar nodig worden hiertoe logische informatiemodellen ontwikkeld. Een en ander gaat vanuit het Programma Digitalisering VTH gestimuleerd en ondersteund worden. </li>
</ul>
</li>
</ul>
Het gaan toepassen van dit informatiemodel in de dagelijkse praktijk behelst meer dan alleen het verwerken van dit model in VTH-software. Het vereist bijvoorbeeld afspraken over hoe bepaalde praktijksituaties op basis van dit model geregistreerd worden. De voorliggende beschrijving doet hierover geen uitspraken. Dit zal door de VTH-stelselpartners gezamenlijk be- en afgesproken moeten worden.  
## Leeswijzer {#7BD6D5BF}
Begin met het lezen van hoofdstuk 2, het informatiemodel op hoofdlijnen. Dit geeft zowel inzicht in de opbouw van dit document en daarmee de structuur waarin het informatiemodel is beschreven, als een globale indruk van de structuur en inhoud van het informatiemodel. 
Lees in hoofdstuk 3 de views waarin u geïnteresseerd bent. Elke view geeft in detail inzicht in de structuur van het informatiemodel voor het desbetreffende thema. 
Lees voor meer informatie over een objecttype in een view de specificatie daarvan in hoofdstuk 4. En wilt u vervolgens meer lezen over een attribuutsoort of een relatiesoort, lees dan het betreffende deel van hoofdstuk 5 (in het bijzonder de toelichtingen) en indien van toepassing van hoofdstuk 6 en/of 7. De hoofdstukken 4 en verder lenen zich niet zo om sequentieel te lezen. De views in hoofdstuk 3 verschaffen de samenhang.        
